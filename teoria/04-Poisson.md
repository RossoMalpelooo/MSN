# 1. Esperimento dei conteggi

Ancora una volta, cominciamo a ragionare partendo da un esperimento, descritto dalla distribuzione casuale di punti su un segmento.
Per andare più nel dettaglio si supponga di:
- avere un segmento $s_0$ di lunghezza $L_0$;
- "gettare" $N$ punti sul segmento in modo casuale ed equiprobabile;
- avere una densità $\lambda : N=\lambda L_0$.
La terza proprietà è, in un certo senso, conseguenza delle prime due.

A questo punto si prende in considerazione un segmento $s$ di lunghezza $L < L_0$. La domanda da porsi è: quanti punti si rilevano all'interno del segmento $s$ ?
Per rispondere, si può seguire di nuovo l'approccio utilizzato in precedenza, registrando quindi 
le frequenze dei vari risultati ottenuti.